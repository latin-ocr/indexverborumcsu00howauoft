PRAEFATIO

Formulam rationemque scribendi ab Ihm institutam custodiui-
mus, retentis, quo melius praestantiorum codicum lectiones osten·
derentur, uncis et quadratis et hamatis quibus indicantur litterae
uerbaque aut omittenda aut ab editore suppleta, quae quidem
scribendi ratio indici nobis potius quam textui editionis conuenire
uidetur. Eadem de causa uarietates orthographiae ubique osten-
dimus, etiamsi uix nobis credibile uidetur Suetonium ipsum, gram-
maticae studio deditum, ita in scribendo uariasse ut plerasque
formas eiusdem uerbi usitatissimi usurparit.

Nomina propria quorum formae et titulis et usu confirmatae sunt
aliquanto liberius tractauimus, id est omissis uncis, exempli gratia
nomen Ahenobarbi, quod semel tantum in codice Memmiano h
litteram exhibet, in ceteris codicibus nusquam. Similiter formas
nonnullas in textu RothianO, sicut adolescens, epistola, negleximus
rationemque editionis lhmianae seruantes ad recentiorem normam
omnes reuocauimus.

Numeris inclinatis ea iudicauimus quae recta oratione ex scriptis
aut locutionibus aliorum a Suetonio adlata sunt, sed et uerba sin-
gula nonnulla quae aliis attributa Suetonio ipsi aliena sunt; quae
autem oratione obliqua in textu exprimuntur, ut fortasse uerba
auctoris ipsius aliorum sententias interpretantis accepimus, prae-
sertim cum adnotassemus easdem sententias apud alios scriptores
adlatas aut uerbis aut ordine uerborum inter se discrepare.

Numeros qui uerbis singulis in textu exprimuntur, etiam aduer-
bia sicut tricies, milies, et similia, quae omnia fere per compendium
scribuntur, suis locis in indice adsignauimus; ceteros in unum
conlatos sub uerbo numerus ordinauimus.

Graeca praeter uerba singula quae apud Suetonium leguntur
seorsum ad finem indicis protulimus; nihil quidem ad usum perti·
nent Suetoni, puri sermonis amatoris, qui uix unum et alterum
uerbum Graecum Latinis inserit, nec illud ut cogitationis laborem
effugeret. Verba singula Graeca in indice ordinantur.

Acies, bella, clades, flumina, gentes, insulae, leges, montes,
templa, triumphi, uictoriae, multaque eiusmodi nomina aut adiee-
tiuis propriis aut aliis indiciis notata sub uerbis acies, bellum, re-
liquiscme ordinata inuenientur; tituli librorum sub uerbo titulun
nomina propria sub nominibus gentilicis ; adiectiua propria plerum-

